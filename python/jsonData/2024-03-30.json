{"status": "success", "data": {"id": "5b8b9572e116fb3714e71353", "content": "徒言树桃李，此木岂无阴。", "popularity": 5770, "origin": {"title": "感遇十二首", "dynasty": "唐代", "author": "张九龄", "content": ["兰叶春葳蕤，桂华秋皎洁。", "欣欣此生意，自尔为佳节。", "谁知林栖者，闻风坐相悦。", "草木有本心，何求美人折。", "幽人归独卧，滞虑洗孤清。", "持此谢高鸟，因之传远情。", "日夕怀空意，人谁感至精？", "飞沉理自隔，何所慰吾诚？", "鱼游乐深池，鸟栖欲高枝。", "嗟尔蜉蝣羽，薨薨亦何为。", "有生岂不化，所感奚若斯。", "神理日微灭，吾心安得知。", "浩叹杨朱子，徒然泣路岐。", "孤鸿海上来，池潢不敢顾。", "侧见双翠鸟，巢在三珠树。", "矫矫珍木巅，得无金丸惧？", "美服患人指，高明逼神恶？", "今我游冥冥，弋者何所慕！", "吴越数千里，梦寐今夕见。", "形骸非我亲，衾枕即乡县。", "化蝶犹不识，川鱼安可羡。", "海上有仙山，归期觉神变。", "西日下山隐，北风乘夕流。", "燕雀感昏旦，檐楹呼匹俦。", "鸿鹄虽自远，哀音非所求。", "贵人弃疵贱，下士尝殷忧。", "众情累外物，恕己忘内修。", "感叹长如此，使我心悠悠。", "江南有丹橘，经冬犹绿林。", "岂伊地气暖，自有岁寒心。", "可以荐嘉客，奈何阻重深。", "运命唯所遇，循环不可寻。", "徒言树桃李，此木岂无阴。", "永日徒离忧，临风怀蹇修。", "美人何处所，孤客空悠悠。", "青鸟跂不至，朱鳖谁云浮。", "夜分起踯躅，时逝曷淹留。", "抱影吟中夜，谁闻此叹息。", "美人适异方，庭树含幽色。", "白云愁不见，沧海飞无翼。", "凤凰一朝来，竹花斯可食。", "汉上有游女，求思安可得。", "袖中一札书，欲寄双飞翼。", "冥冥愁不见，耿耿徒缄忆。", "紫兰秀空蹊，皓露夺幽色。", "馨香岁欲晚，感叹情何极。", "白云在南山，日暮长太息。", "我有异乡忆，宛在云溶溶。", "凭此目不觏，要之心所钟。", "但欲附高鸟，安敢攀飞龙。", "至精无感遇，悲惋填心胸。", "归来扣寂寞，人愿天岂从？", "闭门迹群化，凭林结所思。", "啸叹此寒木，畴昔乃芳蕤。", "朝阳凤安在，日暮蝉独悲。", "浩思极中夜，深嗟欲待谁。", "所怀诚已矣，既往不可追。", "鼎食非吾事，云仙尝我期。", "胡越方杳杳，车马何迟迟。", "天壤一何异，幽嘿卧帘帷。"], "translate": null}, "matchTags": ["白天"], "recommendedReason": "", "cacheAt": "2024-03-30T09:16:43.213535143"}, "token": "eVGebQ3tUmLZH1Wr5TgOPaPIT6Br34P4", "ipAddress": "20.55.14.228", "warning": null}